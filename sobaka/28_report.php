<?php
$p_title = 'Report pro rektorát';
include_once 'p_begin.php';
?>

<div class="datetime">Tue, 08 Sep 09 10:37:38 +0200</div>


<p><em>Originál zprávy z pobytu napsaný pro zahraniční oddělení rektorátu ČVUT se nachází na <a href="http://reports.cvut.cz/doku.php/russia/kska/start">http://reports.cvut.cz/doku.php/russia/kska/start</a>.</em></p>


<h2>Proč jet studovat právě na tuto univerzitu</h2>

<blockquote>
<div>Отличный вопрос! Я тоже часто спрашиваю.</div>
<div style="padding-left: 6em; margin-bottom: 3em;">-- Andrea Shcherbakov</div>
</blockquote>


<h2>Akademický kalendář</h2>

<h3>2. semestr</h3>

<ul>
<li>Kdy přijet: začátek února</li>
<li>Začátek semestru: 2. února</li>
<li>Zápočtový týden: 25. května - 31. května</li>
<li>Zkouškové období: 1. června - 30. června</li>
<li>Konec semestru: 30. června</li>
<li>(Platnost víz: od 26. ledna do 30. června, po prvních třech měsících prodlouženo + vícevstupá)</li>
</ul>



<h2>Před odjezdem</h2>

<h3>Přihlášky na zahraniční univerzitu</h3>

<p>Podávají se na zahraniční oddělení rektorátu do stanoveného termínu, viz <a href="http://www.cvut.cz/informace-pro-studenty/studium-v-zahranici/mbd/rusko">web rektorátu</a>.</p>


<h3>Žádost o vízum</h3>

<p>Všechny informace o vízách do Ruska jsou na adrese <a href="http://www.czech.mid.ru">http://www.czech.mid.ru/</a>, část "Konzulární oddělení". Hodně dlouho se čeká na pozvání z univerzity (přišlo cca. v polovině prosince), poté stačilo vyplnit formulář a zajít na konzulát, do deseti dnů byla hotová. Víza jsou pro studenty bezplatná. Pozor na ruské zimní svátky, začínají na konci prosince a končí tuším 14. února, dá se to stihnout i potom, ale proč se stresovat.</p>

<p>Vízum se dává vždy na tři měsíce a poté se musí prodloužit. V Krasnoyarsku se vším pomohli lidé ze zahraničního oddělení a nebyly s tím žádné problémy. Moje platilo od 26. ledna do 30. června, druhé bylo vícevstupé.</p>

<p>Pokud se jede vlakem jsou nutná navíc i tranzitní víza.</p>


<h3>Formality na ČVUT</h3>

<p>Je třeba včas podat přihlášku k zahraničnímu pobytu. Po oznámení ze strany rektorátu, že jedete, se vyplňuje další přihláška, která se posílá na СибГАУ, cca. pět stran - osobní údaje, učební zaměření atd.</p>

<p>Cestovní pas musí být platný nejméně 6 měsíců po návratu. Dále je třeba si na studijním fakulty vyžádat výpis studijních výsledků a donést ho na rektorát. Jeho vyhotovení trvá cca. dva týdny.</p>

<p>Po podepsání finanční dohody je nutné si vyřídit cestovní pojištění na celou dobu pobytu, viz pojištění níže.</p>

<p>Dále je třeba si vytvořit studijní plán na zahraniční univerzitě. U mě to probíhalo tak, že jsem napsal email Ирине Суровес ze zahraničního oddělení СибГАУ, se kterou jsem byl v kontaktu, kde se dají najít informace o předmětech. V té době na webu <a href="http://www.sibsau.ru/">http://www.sibsau.ru/</a> nebylo vůbec nic. Odeslala mi cca. desetistránkový dokument, ve kterém na každém řádku bylo jedno jméno předmětu, vše v ruštině.</p>

<p>Na základě toho jsem vyplnil formulář a nechal si ho potvrdit na Katedře počítačů FEL doc. Kubátovou. Podepsala se k předmětům ze všech kateder se slovy, že je to stejně byrokratická zbytečnost. Dále je nutné ještě podpis studijního prorektora (paní Demlová). Doporučuji si udělat několik kopií, protože na pedagogickém oddělení FEL se věci rády ztrácejí a poté se za několik měsíců, již nepotřebné, opět objevují.</p>

<p>Je možné mít zároveň zapsány i předměty v česku, typicky Individuální projekt před diplomovou prací, a po získání zápočtu dostat kredity. Na studijním je dále nutné si na následující semestr nechat zapsat předmět SOCRA - Socrates Erasmus, aby vás nevyřadili ze seznamu studentů. To se sice stejně stane (email z KOSu z emailové adresy uživatele Testovac Test6), protože odjíždíte před řádným zápisem a nebudete to mít oficiálně potvrzené, ale poté se dá v emailech argumentovat tím, že je to jejich chyba.</p>

<p>Po všech těchto formalitách je možné na rektorátu podepsat s panem Požárem finanční dohodu. Stipendium přijde na účet jednorázově cca. v polovině března.</p>


<h3>Očkování</h3>


<p>Očkování je jednoznačně nutné a čím více, tím lépe. Hygientické podmínky nejsou v Rusku zrovna nejlepší a samotná města připomínají na většině míst smetiště, zvlášť poté co odtaje sníh. Popelnice nemají víka, takže stačí trochu větru a všechno leží na ulici, lidé háží věci spíše na zem, než do odpadkových košů, a to i v případě, že stojí metr od něj. Po odtání sněhu se občas objeví pejsci a kočičky, kteří se už ovšem ze zimního spánku v závěji bohužel neprobudí. Člověk bývá leckdy překvapen, když na něj nějaké ležící zvířátko mrkne. Mezi Čechy na toto téma vznikla hláška <em>A co, odhnije.</em></p>

<p>Nechat se očkovat je možné na <a href="http://www.ockovacicentrum.cz/">http://www.ockovacicentrum.cz/</a>. Klíšťová encefalitida je pro Krasnoyarsk naprosto nezbytná (tři dávky, po druhé vzniká imunita, dává se měsíc po první, třetí vlétě). Pro Rusko je dále určitě vhodná žloutenka a někde jsem se dočetl i o břišním tyfu a vzteklině. Kdybych věděl do čeho jedu, tak nelituji peněz a očkuji se na všechno. Zkontrolujte si také očkování proti tetanu.</p>


<h3>Pojištění</h3>


<p>Pojištění na celou dobu pobytu stojí cca. 6000 Kč. Pozor, pojišťovny mohou mít různé tarify a je nutné se ptát na <strong>asijskou</strong> část ruska, která na rozdíl od <strong>evropské</strong> spadá do tarifu pro celý svět. Je dobré vědět, na co se pojištění vztahuje, rozhodně by tam mělo patřit stomatologické ošetření. Ačkoli jsem před odjezdem svého zubaře navštívil, hned v prvním měsíci pobytu se mi odlomil kousek zubu, což stojí cca. 2000 rublů (~ 1300 Kč). Není třeba se takových věcí bát, zubaři jsou v Rusku na mnohem vyšší úrovni, než u nás - respektive, ten, kde jsem byl já.</p>

<p>Alternativou může být čtvrtletní pojištiní přes banku k platební kartě a na zbytek pobytu si vyřídit standardní pojištění od pojišťovny.</p>


<h3>Co s sebou</h3>

<h4>Finance</h4>

<p>Koruny, kromě směnáren na letišti v Moskvě (kurz 1:1!), v Rusku nevyměníte, takže netřeba vozit. Zahraničním studentům se při cestě do česka doporučuje do začátku 6000 Kč, šel jsem stejnou cestou. V Praze není problém najít směnárnu, kde se dají vyměnit koruny za rubly, stačí chvilka googlování. Eura netřeba.</p>

<p>Co vím, v mBank jsou výběry z bankomatu v zahraničí zadarmo, jinde se platí fixní poplatek v řádu stokorun. Je dobré mít kartu Visa Classic, protože například s Visa Electron letenka zaplatit nejde.</p>


<h4>Fotografie</h4>

<p>Určitě je třeba spousta fotografií, 10 je spíš minimum. Na ČVUTu je jedna univerzální karta na všechno, v Krasnoyarsku je potřeba na každou blbost zvláštní průkaz.</p>



<h4>Slovník</h4>

<p>Původně jsem si chtěl koupit rusko-český Lingea Lexicon, ale pak jsem našel open source StarDict a hlavně spoustu dodatečných slovníků, včetně počítačových termínů.</p>

<ul>
<li><a href="http://stardict.sourceforge.net/">http://stardict.sourceforge.net/</a></li>
<li><a href="http://stardict.sourceforge.net/Dictionaries.php">http://stardict.sourceforge.net/Dictionaries.php</a></li>
<li><a href="http://stardict.sourceforge.net/Dictionaries_misc.php">http://stardict.sourceforge.net/Dictionaries_misc.php</a></li>
</ul>


<h4>Něco na sebe</h4>

<p>Ač se to nezdá, protože jsou teploty mnohem nižší, v krizi se dá chodit i v našem běžném oblečení, prostě si vezmete dvě vrstvy. Obyčejná čepice plně dostačuje, klasické vlněné/pletené rukavice jsou asi nejlepší co se týká tepla a praktičnosti, nicméně doporučuji spíše palčáky než rukavice s oddělenými prsty.</p>

<p>Spodky jsou vyloženě nutností, ještě v Česku jsem si koupil Moira a naprostá spokojenost. Přežil jsem v nich i výlet na Stolby, šest, sedm hodin při mínus patnácti. Teplé kotníkové boty a tlusté, pletené ponožky se taky můžou hodit. Při jarním tání jsou třeba pevné nepromokavé boty! Nemají tu kanály, takže všechna voda zůstává na ulicích a trvá týden, dva, než se vypaří. Trekingové boty se osvědčily.</p>

<p>Teploty jsou asi takové <a href="http://www.24temp.ru/">http://www.24temp.ru/</a>, ale spíš o pár stupňů nižší, než je vidět na grafech. Jeden týden v únoru bylo mínus 35 (ve smyslu celý týden), ale to už byl extrém i pro Rusy. Při mínus dvaceti se dá bez problémů existovat a chodit na procházky, mínus deset je už naprosto bez problémů. Nebojte se toho, vnímání teplot je tu dost posunuté, zvyknete si během pár dní.</p>


<h2>Cesta tam a zpět</h2>

<h3>Letenka</h3>

<p>Letenku je možné hledat na <a href="http://www.dohop.com/">http://www.dohop.com/</a>. Ceny z Prahy se pohybují v řádu 15 000 Kč, a proto doporučuji zkusit i lety z okolních metropolí. Podstatnou část ceny tvoří let do Moskvy, který je z Prahy dost drahý. Letenka Vídeň - Moskva - Krasnoyarsk se dá najít i za 6000 až 7000 Kč v závislosti na kurzu měn. Autobusy Student Agency zastavují ve Vídni přímo u letiště.
</p>

<p>
Je vhodné si najít let bez složitého přesunu v Moskvě mezi letišti, který by stál mnohem více, než dělá rozdíl cen letenek. Já jsem letěl Vídeň - Moskva Domodědovo - Krasnoyarsk za 7500 Kč, vlak byl dokonce dražší. V Moskvě je dobré mít i v rámci jednoho letiště alespoň několik hodin na přestup, ve frontě na razítko do pasu jsme čekali dvě hodiny.
</p>

<p>
Co se týká cesty zpátky, zkuste <a href="http://startravel.ru/">http://startravel.ru/</a>, v Krasnojarsku mají kancelář na Prospektu Mira. Údajně poskytují studentům s ISIC kartou slevu ~30 procent.
</p>


<h3>Procedůra na hranicích - co mít u sebe</h3>

<p>Na hranicích je u sebe potřeba mít cestovní pas s platným vízem a vyplněný State border crossing report (dávají v letadle, nezapomenout!). Na letišti Domodědovo v Moskvě jsme čekali v gigantické frontě cca. dvě hodiny, potom už žádné problémy nebyly, pas po půl minutě vrátili zpět. Zavazadla jsme našli i po tak dlouhé době v pořádku.</p>


<h3>Nečekané změny</h3>

<p>Letiště Домодедово v Moskvě zadrželo letadlo, takže odlítalo o 45 minut později a ve Vídni jsem proto nestihl autobus do Brna. Moje druhá zkušenost s ním, nevěřte tomuhle letišti, při přestupech si nechávejte víc času.</p>


<h2>Po příjezdu</h2>

<h3>Pick up nebo samostatná cesta z letiště</h3>

<p>Byl jsem domluvený se známými, kteří před rokem studovali v Praze a kterým jsem dělal buddíka (ISC), že mě na letišti vyzvednou. Předpokládám, že jinak by mě vyzvedával někdo z mezinárodního oddělení univerzity jako ostatní Čechy. Letiště je dost daleko za městem a doprava taková, že bych rozhodně nechtěl podnikat tuhle cestu sám.</p>


<h3>Mapa objektů СибГАУ</h3>

<p>Na <a href="http://www.sibsau.ru/">http://www.sibsau.ru/</a> je v pravém sloupci nahoře. Přímý odkaz <a href="http://www.sibsau.ru/images/stories/map_sibsau.jpg">Карта СибГАУ</a></p>


<h3>Ubytování</h3>

<h4>Общежитие № 1 - Черемушки</h4>

<p>Před odjezdem se ptejte, kde vás chtějí ubytovat. Pokud sem, odmítněte to z důvodu obav o své zdraví, Čeremušky jsou nejhorší rajon města. Když jsem se po příjezdu ptal známých, kde je co v Krasnojarsku k vidění, jako první ukázali na mapu se slovy "tady jsou Čeremušky, sem nechoď ani ve dne". Tato kolej je navíc vzdálená od univerzity půl hodiny autobusem a do centra další půl hodiny. Ubytování je tam prý díky rekonstrukci pro zahraniční studenty hodně dobré (ruská logika), ale sem rozhodně ne.</p>


<h4>Общежитие № 2 - Инструментальная ул., 1</h4>

<p>Obrovskou výhodou této koleje je, že se nachází blízko univerzity. Korpus Д (jazyky, humanitní vědy, ...) je sousední budova, korpusy А (hlavní korpus, mezinárodní oddělení, internetová učebna, jídelna, ...), П (asi jenom administrativa) a Н (počítačové předměty, ruština, ...) jsou přes cestu, korpus Е (asi humanitní vědy) pět minut daleko, bazén a hala deset minut, knihovna minutu. Centrum města (Divadlo opery a baletu) je cca. 20 minut autobusem daleko.</p>

<p>Ubytování je <em>strahovského</em> typu, pokoj je o něco větší než na Strahově, bydlím sám. Rusové bývají po dvou i po třech, takže pokud přijede víc zahraničních studentů najednou, je pravěpodobné, že budou spolu. Zařízení pokoje je kompletně nové, těsně před mým příjezdem proběhl remont. Je tu skříň, dvoupatrová postel, na které se nedá sedět :-(, stůl, dvě židle bez opěradel :-( a noční stolek. Dva dny po příjezdu byla dodána lednička a rychlovarná konvice, určitě se na ně zeptejte, pokud nedorazí.</p>

<p>Koupelna a záchod jsou společné, první týden byl vyloženě otřesný, poté si zvyknete a je to už jenom nepříjemné. Po dvou měsících považuji za luxus, když si můžu na záchodě sednout ;-) Dva týdny po mém příjezdu proběhl remont i této části ubytovacího zařízení, spočíval však pouze v tom, že byly natřeny stěny. Viděl jsem to na vlastní oči, nicméně ani při bližším zkoumání jsem následně nedokázal rozlišit, které stěny nebo jejich části byly natřeny.</p>

<p>Těsně před mým odjezdem začal další z remontů, tentokrát kompletní, vyměnily se dlaždičky, umyvadla, přišly klasické záchody. Ze začátku jsem za to byl hodně rád, poté jsem si říkal, jestli to předtím nebylo lepší. Mnozí z Rusů jsou, s prominutím, prasata a bezkontaktní záchody, ačkoli hodně nepohodlné, mají něco do sebe.</p>

<p>Sprchy jsou taktéž společné, nachází se v přízemí, tři mužské a tři ženské (ano, pro celou kolej). Určitě si hned na začátku pobytu kupte umělohmotné pantofle, budou se hodit. Do sprchy se může od osmi ráno do deseti večer, v pondělí je sanitární den a jsou zavřené (prý aby vyschly). Po zkušenostech ze záchodů jsem měl velký strach, ale není to tak strašné. Někdy si říkám, že asi proto, že jsem čekal něco mnohem, mnohem horšího.</p>

<p>Dále se zde nachází posilovna a občas je slyšet stolní tenis. Pračka stojí 40 rublů/vyprání. Platí se pětirublovými mincemi, které se vhazují přímo do pračky jako do automatu. Pokud jich budete mít akutní nedostatek, poptejte se u konduktora v autobuse, rád se jich zbaví ;-)</p>

<p>Za ubytování se platí cca. 600 rublů za měsíc.</p>

<p>Internet je bezlimitní, 200 rub./měsíc, občas nefunguje, ale to je tady normální úplně všude. Ze začátku jsem měl pouze wifi, což bylo utrpení, protože přestalo fungovat vždy, když, když si chtěl Володя ohřát vodu na čaj. Kabel by prý bylo složité udělat. Poté, co si Володя vzal zařízení domů, mi byl ovšem kabel přislíben, ale vždy to ztroskotalo na nějaké maličkosti. Jeden týden мальчик, který natahuje kabely odjel domů, po víkendu se sice vrátil, ale druhý мальчик, který mu vždy pomáhá, odjel domů apod. Po dvaceti dnech jsem zanechal téměř každodenních dotazů a smířil se se skutečností, že internet prostě nebude. Dvacátý první den večer přišli a za deset minut natáhli kabel. Zlí jazykové tvrdí, že slovo минуточка může v rusku zahrnovat dobu od jedné minuty až do několika let.</p>


<h4>Общежитие № 3 - Волгоградская, 35</h4>

<p>Pokud vás ubytují sem, pravděpodobně to bude do bytů pro hosty, ve kterých je pokoj, kuchyň, koupelna i záchod. Je tu i menza, kde vaří mnohem lépe než v hlavním korpusu. Vzdálenost do školy něco kolem deseti minut pěšky. Doporučuji.</p>


<h3>Registrace na univerzitě, úřadech - poplatky, postupy, kontaky</h3>

<p>Registrace na univerzitě (mezinárodní oddělení) byla naprosto bez problémů, všichni jsou přátelští a tykají od první minuty. Je potřeba spousta fotek pasového formátu, deset je absolutní minimum, na každou věc je potřeba zvláštní průkazka. Před odjezdem je dobré si udělat kopii pasu a víza, na jeden den vám ho vezmou, aby mohli zaregistrovat pobyt. Ono obecně mít od důležitých dokumentů v kufru kopie nemusí být špatný nápad.</p>

<p>Na prodloužení víz jsou potřeba 4 matné fotografie, asi nejjednodušší je nechat si je udělat tady, a 400 rublů. Po deseti dnech jsou hotová.</p>


<h3>Zápis předmětů</h3>

<p>Zápis předmětů je v podstatě bezproblémový, akorát chvíli trvá. Hned na začátku jsem požádal o předměty ze studijního plánu, které jsem si vybral už v česku. Tehdy jsem je vybíral naslepo, pouze podle názvu, a proto se v nich vyskytla polovina pro bakaláře. Není to problém, ale doporučuji si s tím více pohrát. Mě to bylo jedno, protože všechny povinné předměty už mám v Česku hotové a do <em>celofakultní nabídky</em> se dá použít cokoli.</p>

<p>Doporučuji si vybrat i jeden, dva předměty z humanitární fakulty. Potřeboval jsem jeden ekonomicko-manažerský předmět, a proto jsem si vyloženě s nechutí zapsal Экономику природопользования. Nelitoval jsem, více než polovina studentů jsou slečny ;-)</p>

<p>První předměty se začínají objevovat až po prvním týdnu, protože se musí vše z nějakého důvodu domlouvat přímo s učiteli. Nechápu proč, protože je potom vše stejně v ruštině s ruskými studenty. Učit se začnete asi tak po dvou týdnech po příjezdu.</p>


<h2>Studium</h2>

<h3>Úroveň a forma studia</h3>

<p>Výuka probíhá v ruštině s ruskými studenty, žádná speciální výuka v angličtině není. Rusové se učí po skupinách, které jsou od začátku do konce studia stejné, takže se všichni mezi sebou znají a to i včetně učitelů. Styl výuky, věk studentů, psaní do sešitů A5, písemky v semestru, opisování, taháky atd. způsobují, že si člověk připadá, jako na střední škole. Neříkám, že to je tento styl výuky něco špatného, spíš nezvykle jiný, s výhodami i nevýhodami. Onehdá jsem přeposílal papírek vytržený ze sešitu s nápisem "Ahoj, jak je?", ale tohle byl už fakt extrém :-D</p>

<p>Přednášet se rusky řekne читать лекцию, na hodinách ruštiny jsme se tomu hodně smáli. Bohužel se opravdu v naprosté většině předmětů jedná o čtení u přednášejícího a psaní u studentů.</p>

<p>Zahraniční studenti jsou neobvyklí, a proto způsobují zájem nejen u studentů ale i učitelů. Je hodně znát, že jste <em>něco jiného</em> než ostatní. Cvičení i přednášky jsou povinné, ale při prezenci své jméno v seznamu nenajdete.</p>

<p>Pokud je vám tematika předmětu blízká a sezení na hodinách vám připadá jako ztráta času, zkuste se s vyučujícími domluvit, co všechno je potřeba znát nebo udělat, aby vám zapsali zápočet. Mnoho z nich vám zadá nějaký individuální projekt, domluví se s vámi na konzultacích a ukázkách dosavadního průběhu práce a pokud všechno uděláte, máte zápočet a v ojedinělých případech i kompletně zakončený předmět.</p>

<p>Určitě se na začátku výuky zeptejte, co všechno je třeba zvládnout k zakončení předmětu. Občas učitelé neví ani jestli bude předmět zakončen zkouškou nebo bez zkoušky (prostě Rusko), ale často se dozvíte zajímavé a obecně prospěšné informace, které vám později ušetří spoustu času.</p>


<h3>Vybavení - kampusy, menzy</h3>

<p>Ve vybavení není nic speciálního, ale také nic nechybí. Píše se na tabule, prezentace na počítačích ještě nedorazily, projektory jsou spíše neobvyklé.</p>

<p>Je znát výrazný nedostatek veřejně přístupných počítačových učeben. Ruští studenti mají limit cca. dvě hodiny za týden, kdy mají přístup k internetu. U zahraničních studentů tento limit není, nicméně dívat se do starých CRT monitorů s mizerným zaostřením oči dlouho nezvládají.</p>

<p>Žádné wifi, ale občas bývá v kavárnách.</p>

<p>Ceny v menze jsou výrazně nižší, než kdekoli jinde ve městě, odpovídá tomu však i kvalita jídla a prostředí. Všechno má kašovitou konzistenci, včetně mletého masa. Díky tomu není nutný nůž, takže se jí pouze hliníkovou lžičkou a vidličkou. Mají skvělé polévky, převážně zeleninové (борщ, щи, ...), ty jsem opravdu mohl. Platí se vždy hotově, průměrná cena kolem třiceti rublů, záleží co a kolik si vezmete. Pokud se najíte bez masa, dostanete se bez problémů i k deseti rublům. Na druhou stranu, vegetariánství je na Sibiři neznámý pojem.</p>


<h2>Volný čas a praktické</h2>

<h3>Kam v Krasnojarsku</h3>

<ul>
<li>Socha Lenina na náměstí Revoluce ;-)</li>
<li>Stolby</li>
<li>Торгашинский хребет - hory na jihu Krasnojarsku, nádherný výhled a nechodí tam, narozdíl od Stolb, skoro nikdo (devatenáctkou jako na Stolby, vystoupit v polovině cesty u velkého obchodu Алпы Енисей, dát se nalevo mezi paneláky a potom uličkou mezi garážemi, přibližně hodina do kopce, ale stojí to za to)</li>
<li>Ostrov Татышева, Пешоходный most</li>
<li>Ostrov Отдыха</li>
<li>Часовня (viz 10 rub)</li>
<li>Nábřeží Jeniseje (např. u Divadla opery a baletu, na Предмостной)</li>
<li>Pravoslavný kostel za Торговым центрем na Krasrabu, hezké nábřeží, <em>zajímavá</em> architektura</li>
<li>Nábřeží Качи</li>
<li>Сопка - hora s výhledem na Krasnojarsk, konečná zastávka autobusu 90</li>
<li>"Příroda" za Studgorodkem (u kolejí СФУ)</li>
<li>Площадь победы - památník obětem války</li>
<li>Площадь влюблёных - socha opilého muže, je opřený o lampu a na nohu mu ... pes (kousek od katolického kostela, je vidět nad domy z Prospektu mira)</li>
<li>Socha zakladatele Krasnoyarsku, je to někde na okraji a se skvělým výhledem na město. Znám to bohužel jenom z pohledu, který jsem někde vyhrabal po návratu :-(</li>
<li>Skulptura dvou dělníků, jeden vylézá z kanálu a druhý je opřený o lopatu - tohle taky znám jenom z fotek, je to nějaká novinka ;-)</li>
<li>Bowling/biliard - asi nejlevnější v nákupním středisku Planeta (ze Sputniku na 60ce) + kino</li>
<li>Na raketě do Divnogorsku - lodí po Jeniseji, přibližně hodina cesty, 300 rublů</li>
<li>Car Ryba - nádherný výhled na Jenisej, cesta na GEZ</li>
<li>GEZ je o ničem, ale Rusům ho pochvalte, budou mít radost ;-)</li>
<li>Туалет в Д корпусе - pokud máte pocit, že ten u vás na koleji je strašný :-D</li>
<li>Pokud vám přijde, že je toho málo, tak ano, v Krasnoyarsku fakt nic není, ale je to pořád lepší než Tomsk, kde je pouze ulice Lenina :-P</li>
</ul>


<h3>Kam v Rusku</h3>

<ul>
<li>Tomsk</li>
<li>Bajkal, Ulan Ude, Irkutsk, Усть Баргузин</li>
<li>Enisejsk (na lodi)</li>
<li>Vladivostok</li>
<li>Altaj</li>
<li>Moskva</li>
<li>Petrohrad</li>
<li>Zolotoe kolco (Jaroslavl, Vladimírovo...)</li>
</ul>


<h3>Kam mimo Rusko</h3>

<p>V Rusku je prý všechno a je to prý ta nejlepší země na světě, tak proč jezdit někam jinam?</p>

<p>Čína, ale začněte se o to zajímat už doma, po příjezdu je získání víz v podstatě nereálné :-(</p>


<h3>Sport, kultura</h3>

<ul>
<li>Bazén СибГАУ mají zahraňáci zadarmo</li>
<li>Теятр оперы и балета - opera, balet</li>
<li>Теятр Пушкина - drama, asi nejlepší</li>
<li>Дом актёра - sedí se pár metrů od herců</li>
<li>Музыкальный теятр - operety, ...</li>
</ul>

<ul>
<li>Краевеческий музей - muzeum s tematikou Krasnojarského kraje, původního osídlení Sibiře, doby minulé, asi jediné, které stojí za to navštívit</li>
<li>Muzeum Surikova - dům, ve kterém žil Surikov, tvařte se, že vás to strašně zajímá</li>
<li>+ to třetí muzeum, kde byla zrovna výstava Goyy a Salvatora Dalí ;-)</li>
</ul>

<ul>
<li>Дом кино - neholywoodské filmy, typu Aero v Praze</li>
<li>Kino Луч, Планета - klasické filmy, naprosto všechny s ruským dabingem</li>
</ul>


<h3>Finance - měna, směnárny, bankomaty, banky, účty</h3>

<p>Bankomaty jsou na každém rohu, asi tak jako v Praze.</p>


<h3>Práce</h3>

<p>Jde učit češtinu/angličtinu v jazykové škole (co vím třeba Speaker na Mira), možnost výměny za výuku ruštiny.</p>


<h3>Co, jak a kde koupit</h3>

<p>V podstatě všechny obchody fungují 24 hodin denně. Na větší nákupy potravin se vyplatí zajít do řetězců Командор nebo Красный Яр, menší nákupy jsem dělal po cestě v Троя nebo Алпы. Ovoce bývá nejlepší/nejčerstvější/nejlevnější na rynku - teda pokud není zrovna mínus třicet ;-).</p>

<p>Velké obchodní centrum Planeta je na Взлётке, je tam jediný obchod typu Smíchovského Tesca, který jsem viděl v Krasnojarsku.</p>

<p>Normální boty se v podstatě nedají sehnat, naprostá většina nabídky je extrémně nekvalitní (umělá hmota na první pohled) a všechno úplně stejné. Pro slečny nápodobně, pouze s rozdílem deseticentimetrových podpatků a bez sebemenší špetky vkusu při návrhu. Na druhou stranu při kupování bot na treking zkuste zajít do značkových obchodů typu Adidas/Nike, narazil jsem na slevu ze čtyř tisíc rublů na dva, neuvěřitelná a nečekaná cena.</p>


<h3>Praktické odkazy</h3>

<p>Internet na Sibiř obecně ještě nedorazil a hledat tam něco konkrétního snad ani nemá cenu...</p>

<p><a href="http://www.poezda.net">http://www.poezda.net</a> - vyhledávač jízdních řádů vlaků</p>


<h2>Před návratem</h2>

<h3>Formality na univerzitě</h3>

<p>Poté, co máte všechny zápočty a zkoušky hotové, odevzáte svůj index v mezinárodním a požádáte o vyhotovení Transcript of records. Pokud bude dostatek času dostanete ho přímo do rukou, jinak ho budou odesílat poštou na ČVUT. Druhým papírem je potvrzení délky pobytu.</p>


<h3>Ostatní - jak poslat nebo kde nechat koupené věci, rozloučení</h3>

<p>Spoustu věcí jako nádobí apod. mám půjčené od ruských kámošů, takže budu vracet. Ostatní věci, které nepovezu domů, jim nejspíš rozdám taky, na kolejích bych je nenechával. Pošta do Česka prý funguje, cena se pohybuje okolo 1800 rublů za 15 kg, ale nakonec jsem nic neposílal.</p>


<h2>Po návratu</h2>

<h3>Formality na fakultě</h3>

<p>Je třeba vyplnit "Žádost o uznání zkoušek a zápočtů" a poté oběhat vedoucí kateder, na kterých se vyučují dané předměty. Poté, co máte všechny podpisy, vyplňte ještě formulář <a href="http://www.cvut.cz/informace-pro-studenty/studium-v-zahranici/erasmus/studium/po-navratu">Doklad o uznání předmětů</a> a zajděte s těmito papíry na Pedagogické oddělení fakulty.</p>

<p>Na katedře ekonomiky po mě v emailu chtěli, abych vzal s sebou také osnovu předmětu, který jsem studoval v zahraničí, ale nakonec se na ni ani nepodívali - naštěstí. Možná by bylo dobré tohle shánět ještě v Rusku, protože hledání Экономики природопользования na stránkách СибГАУ bylo naprosto neúspěšné. Nakonec jsem sice něco našel přes google na nějakém ruském studentském serveru, ale nejsem si jistý, jak moc by to bylo relevantní pro uznávání předmětu.</p>

<p>Dále si dejte pozor, co vám napíší do počtu hodin u absolvovaných předmětů. Jeden mi neuznali, a to i přesto, že jsem ho měl v předběžném plánu. Byl jsem domluvený, že udělám nějaký projekt a nebudu chodit na přednášky, protože jsem už většinu znal. Nakonec se to vymstilo.</p>


<h3>Formality na OZS Rektorát</h3>

<p>Po příjezdu pouze přinesete potvrzení o délce pobytu a Transcript of Records, žádné problémy.</p>


<?php
include_once 'p_end.php';
?>
