<?php
$p_title = 'Teplá voda nad zlato';
include_once 'p_begin.php';
?>

<div class="datetime">Mon, 25 May 09 22:26:47 +0800</div>

<p>Tak tohle se mi chce napsat už deset dní, ale slíbili jsme si, že o tom nebudeme deset dní psát. Pravděpodobnost nadávek a sprostých slov byla přece jenom příliš vysoká. A co že se stalo tak zásadního v životě šesti inostranců a sto čtyřiceti devíti celých jedna milionů, údaje k červnu 2008, domorodců? Před deseti dny vypnuli teplou vodu.</p>

<p>Zpráva na áske, nebo-li ICQ, <em>Ты знаешь, что завтра отключат горячую воду на десять дней? Так что готовься ;-)</em> - <em>Ty víš, že zítra na deset dnů vypnou teplou vodu? Tak se připravuj ;-).</em> No potěš... i když... chich, Артём měl vždycky dobrý hlášky a tenhle vtip pasuje na Rusko jako prdel na hrnec.</p>

<p>Následující ráno je všechno jasné, voda v koupelně teče (ze zavřených kohoutků) proudem jako vždycky. Po dotáhnutí modrého až oči námahou vypadávají z důlků, voda do odpadu uniká radostně dál a po odtáhnutí a zatáhnutí druhého také. Nikdy jsem nepochopil, jak někdo může dát vedle sebe čtyři umyvadla a nesjednotit umístění teplé a studené vody. A, aby byl příchod do koupelny ještě zábavnější, ani barvičky nepasují. Ale to hlavní, voda teče a o její teplotě se nedá pochybovat!</p>

<p>Teď už je kolem oběda, pokus číslo dva, a... ehm... <strong>deset dní?!</strong> Abyste pochopili, na Sibiři je všechno tak nějak rozlehlejší, kýčovitější a hlavně <strong>ledovější</strong>. Naše studená voda se při porovnání se sibiřskou studenou vodou může jít vyloženě zahrabat, protože je tak trapná, až to nejni hezký.</p>

<p>Už jste se někdy zkoušeli sprchovat ve studené vodě? Samozřejmě, blbý dotaz, já taky. Moje první vážná zkušenost s nefalšovanou studenou vodou při sprchování byla asi před měsícem, kdy teplá z nějakého důvodu prostě zrovna netekla. Tak co, nejsem měký... a zbabělý úprk! Deset dní?! To přece ti <?php Trans('чокнутые сумашедши', 'čóknutyje sumašédši', 'trhlí pošuci'); ?> nemůžou myslet vážně!</p>

<p>Pátek, pět odpoledne, konec hodiny, už odcházíme. <em>Е.П., a to je pravda, že teď nepoteče nějakou dobu teplá voda?</em> Odpověď fakt nepotěšila. <em>Jo jo, to je na jaře normální, každý rok to tak bývá.</em> Е.П. je asi jediný člověk na světě, který si o Rusku myslí, že je tou nejžůžovější zemí světa. Ono si to vlastně myslí i cca. sto čtyřicet devět celých jedna milionů, údaje k červnu 2008, dalších nacionalistů, když na to přijde řeč, ale dost často vzadu v hlavě vrtá červík podezření, že možná ne.</p>

<p>Když Е.П. řekne <em>deset dní bez teplé vody</em>, tak to myslí proklatě vážně. Za ten snobský úsměv, když říká, že má v bytě bojler a že jí to nevadí, by si zasloužila <?php Trans('холодилником', 'cholodilnikom', 'ledničkou (nedělám si naděje, že tohle poberete)'); ?> do hlavy. U nás ho má každý jedna-celá-dvou-tý dům, ale tohle číslo by asi nepochopila, tady je jedna teplárna na celé město.</p>

<p>Zigzag is online. <em>Tak co, jak je? Už schizujete s Oljoj před státnicema?</em> Minutka čekání. <em>Nee, oni se nás taky chtějí zbavit, tak ani moc ne :-). Co ty?</em> Hm, jak já se vlastně mám? <em>Tady na deset dní vypnuli teplou vodu.</em> Cože? V Tomsku taky? Ono je to fakt po celém Rusku?!</p>

<p>Poprvé mi dochází skutečnost, že opravdu může být sto čtyřicet devět celých jedna milionů, údaje k červnu 2008, ubožáků. V Tomsku je prý při odstavení teplárny bez teplé vody něco kolem 500 000 lidí, slovy pěti set tisíc lidí.</p>

<?php
Img('img/11/2009-03-07_14-42-23_640_sm.jpg', 'V Tomsku před dvěma měsíci');
?>

<p><em>Ahoj, dávno jsem o tobě neslyšela, nové úspěchy? :)</em> Káťa, no přece ta blondýnka se zlatou kabelkou a klap-klap podpatky, co studuje v Praze výpočetku a co jí říkávám privět. Jo, tak přesně tahle si na mě z ničeho nic vzpomněla a napsala mi. <em>Právě na deset dní vypnuli teplou vodu. Nechápu.</em> Co byste od ní čekali? No jo, pohodka, je přece v Praze. <em>Cha cha! Někdy ji vypínají na celý léto, protože "k čemu je jí třeba, na ulici je už přece teplo!" a zapínají až v prosinci... deset dní, to je ještě v pohodě :)))</em>. Zabít!</p>

<p>Ta myšlenka prošla hlavou jako blesk. Ale jo, je to potřeba. Takový nápad se musí realizovat hned, protože za pět minut dorazí rozum a realizace ztroskotá na nedostatku ochotných dobrovolníků.</p>

<p>Takže šampon, ručník a jde se. Ne sprcha, ne, tohle se bude muset řešit později,... nějak. Zatím jenom umýt hlavu v rakovině, to je jedno z těch úžasných slov, tentokrát jde o umyvadlo,... nebo možná dřez je vhodnější překlad. Ostatně jako dřezy i vypadají.</p>

<p>Mmmm, vás by napadlo, že může mytí hlavy bolet? Ve významu <strong>silně bolet</strong>? <em><?php Trans('Блядь!', 'Bljaď!', 'Tohle překládat nebudu :-)'); ?></em> Ta voda je fakt ledová! Co teď? Asi bude rozumný ten šampon dostat dolů. Nejsem masochista, takže kvůli slabším povahám jenom malinkaté <em>au</em>, žádné trvalé následky.</p>

<p>V mezinárodním. <em>Míchal, a ty můžeš napsat něco o tom, jak se ti tady líbí, všechny zážitky, fotky, prostě jako třeba <?php blank('http://www.umvs.sibsau.ru/index.php?option=com_content&task=category&sectionid=14&id=20&Itemid=89', 'tady Channa loni psala'); ?>?</em> Ufff, tohle asi bude povinný, ládno, píšu si jako domácí úkol. <em>Hele, a hned? Nebo to počká několik dní až pustí vodu?</em> Chytrá, správný rozhodnutí. Na straníčke Channy, nebo asi bude lepší psát spíš Hany, není z Číny, se dá v <em>Top Five Pet Peeves</em> najít <em>1. living through 10 days of no hot water</em>.</p>

<p>Martin, student Vysoké školy ekonomické, pln počátečního nadšení, přilétá s dalšími třemi Čechy 31. května v 5:40 ráno na krasnojarské letiště. Adresy jsem z Iriny Surovce dokázal vybít už po měsíci, co jsem poprvé zjistil, že má někdo přijet (tehdy voda ještě tekla). <em>Jinak pokud ti něco chybí, tak dej vědet a přivezeme. Čokolády nebo něco takovýho.</em> Do Ruska, co je to napadlo?! <em>Myslím, že nic speciálního nepotřebuju, moc dík. Jestli tak teplou vodu.</em></p>

<p>Každodenní dialog. <em>A u vás tepluju vodu na jaře nevypínají?</em> Cože? Co to je za dotaz? <em>Jasně, že ne.</em> To si ani představit nejde. <em>Mno, jestli by někdo zkusil tohle u nás zavést, tak by ho lidi nejspíš ubili :-)</em> No jo, u vás každý rok, to už jsem taky slyšel. <em>Prostě jste si na to už zvykli. Všichni si sice stěžujete, ale všeobecně je to akceptováno.</em> A zahraňáci musí trpět s vámi :-(</p>

<p>A důvod toho všeho cirkusu? Prostě takové to <em>proč, proboha?!</em> Milé děti, no přece remont! Po zimě se musí všechno prověřit, zkontrolovat, opravit. Permoníci rourami s horkou vodou neprojdou. Jestli by se se systémem stalo něco v zimě při mínus čtyřiceti, netekla teplá voda a nefungovalo topení, automatická smrt. Všechno je tu centrálně a kupříkladu miliónovému Krasnojarsku by nebyla nejmenší šance pomoci.</p>

<p>Na druhou stranu, to ovšem nic nemění na tom, že přestaneme na těchhle deset zas*ných dní nadávat. Logikou si nás nekoupí! Protože, jak říkala se smíchem Е.П., oni na tom třeba vůbec nedělají, prostě zastavili vodu a vsjo. Nejspíš ji budou zastavovat ještě několikrát i vlétě a pak taky bývají tři dny kompletně bez vody, teplé i studené.</p>

<?php
Img('img/24/2009-05-24_14-58-08_640_sm.jpg', 'Že by přece?');
?>


<p>Z aktualit. Za patnáct vteřin budou dvě ráno, teplá voda už pár hodin teče, sedím prokřehlý ve svetru v chladném pokoji a píšu. Začal podzim, dva týdny, s jednodenní přestávkou ve čtvrtek, prší a teploty se nevyšplhají nad deset stupňů. Jak už mohl někdo vidět dříve v kontaktě <em>Tohle není počasí, to je random generátor!</em> a <em>Take the baby away from the weather control center!</em></p>

<?php
Img('img/24/2009-05-25_14-46-15_640_sm.jpg', 'Foto dne');
?>


<p>Z aktualit dva. Je úterý 26. května, půl páté odpoledne a déšť pomalu přechází v sněžení.</p>

<?php
include_once 'p_end.php';
?>
